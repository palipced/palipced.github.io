<html>
  <head>
    <META http-equiv="Content-Type" content="text/html; charset=utf-8">
    <title></title><script>
function setHitsVisibility(isVisible)
{ 
  var c = getStyleClass('hit');
  if (isVisible)
  {
    c.style.backgroundColor = 'blue';
    c.style.color = 'white';
  }
  else
  {
    c.style.backgroundColor = 'white';
    c.style.color = 'black';
  }
}

function setFootnotesVisibility(isVisible)
{
  getStyleClass('note').style.display = (isVisible ? 'inline' : 'none');
}

function getStyleClass (className) {
	for (var s = 0; s < document.styleSheets.length; s++)
	{
		if(document.styleSheets[s].rules)
		{
			for (var r = 0; r < document.styleSheets[s].rules.length; r++)
			{
				if (document.styleSheets[s].rules[r].selectorText == '.' + className)
				{
					return document.styleSheets[s].rules[r];
				}
			}
		}
		else if(document.styleSheets[s].cssRules)
		{
			for (var r = 0; r < document.styleSheets[s].cssRules.length; r++)
			{
				if (document.styleSheets[s].cssRules[r].selectorText == '.' + className)
					return document.styleSheets[s].cssRules[r];
			}
		}
	}
	
	return null;
}
</script><style>
body { 
  font-family: "Times Ext Roman", "Indic Times", "Doulos SIL", Tahoma, "Arial Unicode MS", Gentium;
  background: white;
}

span {}
.note {color: blue}
.bld {font-weight: bold; }
.paranum {font-weight: bold; }
.hit {background-color: blue; color: white; }
.context {background-color: green; color: white; }

p {
  border-top: 0in; border-bottom: 0in;
  padding-top: 0in; padding-bottom: 0in;
  margin-top: 0in; margin-bottom: 0.5cm;
}

.indent { font-size: 12pt; text-indent: 2em; margin-left: 3em;}

.bodytext { font-size: 12pt; text-indent: 2em;}

.hangnum { font-size: 12pt; text-indent: 2em;}

/* Namo tassa, and nitthita -- no unique structural distinction */
.centered { font-size: 12pt; text-align:center;}

.unindented { font-size: 12pt;}

.book { font-size: 21pt; text-align:center; font-weight: bold;}

.chapter { font-size: 18pt; text-align:center; font-weight: bold;}

.nikaya { font-size: 24pt; text-align:center; font-weight: bold;}

.title { font-size: 12pt; text-align:center; font-weight: bold;}

.subhead { font-size: 12pt; text-align:center; font-weight: bold;}

.subsubhead { font-size: 12pt; text-align:center; font-weight: bold;}

/* Gatha line 1 */
.gatha1 { font-size: 12pt; margin-bottom: 0em; margin-left: 4em;}

/* Gatha line 2 */
.gatha2 { font-size: 12pt; margin-bottom: 0em; margin-left: 4em;}

/* Gatha line 3 */
.gatha3 { font-size: 12pt; margin-bottom: 0em; margin-left: 4em;}

/* Gatha last line */
.gathalast { font-size: 12pt; margin-bottom: 0.5cm; margin-left: 4em;}
</style>
  </head>
  <body>





<p class="centered"> Namo tassa bhagavato arahato sammāsambuddhassa</p>



<p class="book">Lakkhaṇāto</p>



<p class="chapter">Buddhathomanāgāthā</p>



<p class="hangnum"><a name="para1"></a><span class="paranum">1</span>.</p>



<p class="gatha1"> Bhavābhavesu <a name="M0.0019"></a> nekesu,</p>



<p class="gatha2">Pūresi tiṃsapāramī;</p>



<p class="gatha3">Cariyāyoca sambuddho,</p>



<p class="gathalast">Pariccāgejahaṃsadā.</p>



<p class="hangnum"><a name="para2"></a><span class="paranum">2</span>.</p>



<p class="gatha1"> Vessantarattabhāvamhi<a name="M0.0020"></a>,</p>



<p class="gatha2">Ṭhitomaddiṃ pisoadā;</p>



<p class="gatha3">Nijaṃkaṇhājinaṃjāliṃ,</p>



<p class="gathalast">Viyaṃvaṅkatapabbate.</p>



<p class="hangnum"><a name="para3"></a><span class="paranum">3</span>.</p>



<p class="gatha1"> Tatocavitvātusite,</p>



<p class="gatha2">Pureuppajjipuññavā;</p>



<p class="gatha3">Rūpādidasaṭhānehi<a name="M0.0021"></a>,</p>



<p class="gathalast">Aññedeveatikkami.</p>



<p class="hangnum"><a name="para4"></a><span class="paranum">4</span>.</p>



<p class="gatha1"> Cakkavāḷasahassehi,</p>



<p class="gatha2">Dasahāgammasabbaso;</p>



<p class="gatha3">Yācitodevabrahmūhi,</p>



<p class="gathalast">Buddhabhāvamanonato.</p>



<p class="hangnum"><a name="para5"></a><span class="paranum">5</span>.</p>



<p class="gatha1"> Vilokanānisopañca<a name="M0.0022"></a>,</p>



<p class="gatha2">Viloketvāsirindharo;</p>



<p class="gatha3">Tatocavitvāmāyāya,</p>



<p class="gathalast">Uppajjisākiyekule.</p>



<p class="hangnum"><a name="para6"></a><span class="paranum">6</span>.</p>



<p class="gatha1"> Visākhapuṇṇameseṭṭhe<a name="M0.0023"></a>,</p>



<p class="gatha2">Vijāyilumbinīvane;</p>



<p class="gatha3">Sīhanādaṃpanādento,</p>



<p class="gathalast">Sattapādaṃgatotadā.</p>



<p class="hangnum"><a name="para8"></a><span class="paranum">8</span>.</p>



<p class="gatha1"> Virociṃsutadākāse<a name="M0.0024"></a>,</p>



<p class="gatha2">Tārocandadivākarā;</p>



<p class="gatha3">Ratanānicabhūmaṭṭhā,</p>



<p class="gathalast">Nānāpupphācapupphare.</p>



<p class="hangnum"><a name="para8"></a><span class="paranum">8</span>.</p>



<p class="gatha1"> Sītāyanti avīcaggī<a name="M0.0025"></a>,</p>



<p class="gatha2">Khuppipāsācasohitā;</p>



<p class="gatha3">Lokantaremahāpabhā,</p>



<p class="gathalast">Andhāpassantitāvade.</p>



<p class="hangnum"><a name="para9"></a><span class="paranum">9</span>.</p>



<p class="gatha1"> Aghaṭṭitāvāditāni<a name="M0.0026"></a>,</p>



<p class="gatha2">Tūriyānicaambare;</p>



<p class="gatha3">Madhurenapanādiṃsu,</p>



<p class="gathalast">Yasaṃsarenatāvade.</p>



<p class="hangnum"><a name="para10"></a><span class="paranum">10</span>.</p>



<p class="gatha1"> Thutigītānigāyantā,</p>



<p class="gatha2">Devācakamalāsanā;</p>



<p class="gatha3">Sammodentāvaaṭṭhaṃsu<a name="M0.0027"></a>,</p>



<p class="gathalast">Buddhaṅkurassasantike.</p>



<p class="hangnum"><a name="para11"></a><span class="paranum">11</span>.</p>



<p class="gatha1"> Kumārocārudhātīhi,</p>



<p class="gatha2">Tositārājamandire;</p>



<p class="gatha3">Vuddhosisusukhaṃkhemaṃ,</p>



<p class="gathalast">Sakyakaññānamantare.</p>



<p class="hangnum"><a name="para12"></a><span class="paranum">12</span>.</p>



<p class="gatha1"> Soḷasavassikosakya<a name="M0.0028"></a>,</p>



<p class="gatha2">Nandanopitarāsatā;</p>



<p class="gatha3">Rājatteabhisittosi,</p>



<p class="gathalast">Modesituvanattaye.</p>



<p class="hangnum"><a name="para13"></a><span class="paranum">13</span>.</p>



<p class="gatha1"> Nandanānaṃsovaṇṇa<a name="M0.0029"></a>,</p>



<p class="gatha2">Vaṇṇasobhaṃyasodharaṃ;</p>



<p class="gatha3">Sokāresimahesittaṃ,</p>



<p class="gathalast">Lokanettarasāyanaṃ.</p>



<p class="hangnum"><a name="para14"></a><span class="paranum">14</span>.</p>



<p class="gatha1"> Ekūnatiṃsamevasse,</p>



<p class="gatha2">Visākhapuṇṇamevare;</p>



<p class="gatha3">Sahasenāyauyyāsi,</p>



<p class="gathalast">Yānenuyyānamaṇḍalaṃ.</p>



<p class="hangnum"><a name="para15"></a><span class="paranum">15</span>.</p>



<p class="gatha1"> Nimittecaturodisvā<a name="M0.0030"></a>,</p>



<p class="gatha2">Puttassacavijāyanaṃ;</p>



<p class="gatha3">Sutvāubbiggacittena,</p>



<p class="gathalast">Naramitthapuretahiṃ.</p>



<p class="hangnum"><a name="para16"></a><span class="paranum">16</span>.</p>



<p class="gatha1"> Paccāgammapuraṃtamhā<a name="M0.0031"></a>,</p>



<p class="gatha2">Pattopāsādamaṇḍalaṃ;</p>



<p class="gatha3">Nippajjidevarājāva,</p>



<p class="gathalast">Sayanesomahārahe.</p>



<p class="hangnum"><a name="para17"></a><span class="paranum">17</span>.</p>



<p class="gatha1"> Sundarītaṃpurakkhitvā<a name="M0.0032"></a>,</p>



<p class="gatha2">Naccagītenatosayuṃ;</p>



<p class="gatha3">Evaṃpisonaramitvā,</p>



<p class="gathalast">Āhunikkhamamānaso.</p>



<p class="hangnum"><a name="para18"></a><span class="paranum">18</span>.</p>



<p class="gatha1"> Pathamaṃrāhulaṃputtaṃ,</p>



<p class="gatha2">Passitvānikkhamāmahaṃ;</p>



<p class="gatha3">Iticintiyamāneso,</p>



<p class="gatha2">Agājāyānivesanaṃ;</p>



<p class="hangnum"><a name="para19"></a><span class="paranum">19</span>.</p>



<p class="gatha1"> Thapetvāpādadummāre<a name="M0.0033"></a>,</p>



<p class="gatha2">Gīvamantopavesayaṃ;</p>



<p class="gatha3">Olokayaṃsapassittha,</p>



<p class="gathalast">Nippannaṃtaṃsamātaraṃ.</p>



<p class="hangnum"><a name="para20"></a><span class="paranum">20</span>.</p>



<p class="gatha1"> Gaṇheyyaṃtaṃapanetvā<a name="M0.0034"></a>,</p>



<p class="gatha2">Bāhuṃcedeviyāahaṃ;</p>



<p class="gatha3">Nadadenikkhamokāsaṃ,</p>



<p class="gathalast">Pabujjhitvāyasodharā.</p>



<p class="hangnum"><a name="para21"></a><span class="paranum">21</span>.</p>



<p class="gatha1"> Buddhapattovapasseyyaṃ,</p>



<p class="gatha2">Rāhulaṃiticintiya;</p>



<p class="gatha3">Kaṇḍakaṃāruhitvāna,</p>



<p class="gathalast">Tamhāchannenanikkhami.</p>



<p class="hangnum"><a name="para22"></a><span class="paranum">22</span>.</p>



<p class="gatha1"> Dvārāsayāvivariṃsu<a name="M0.0035"></a>,</p>



<p class="gatha2">Devatādvāramaṇḍalaṃ;</p>



<p class="gatha3">Ratanukkāsahassāni,</p>



<p class="gathalast">Jālayiṃsumarūtahiṃ.</p>



<p class="hangnum"><a name="para23"></a><span class="paranum">23</span>.</p>



<p class="gatha1"> Mānikkhamassusiddhattha,</p>



<p class="gatha2">Itotvaṃsattamedine;</p>



<p class="gatha3">Bhavissasecakkavattī<a name="M0.0036"></a>,</p>



<p class="gathalast">Itinīvāripāpimā.</p>



<p class="hangnum"><a name="para24"></a><span class="paranum">24</span>.</p>



<p class="gatha1"> Tagghajānāmitaṃmāra,</p>



<p class="gatha2">Idhamātiṭṭhapakkama;</p>



<p class="gatha3">Itimāraṃ palāpetvā,</p>



<p class="gathalast">Vissaṭṭhosoabhikkami.</p>



<p class="hangnum"><a name="para25"></a><span class="paranum">25</span>.</p>



<p class="gatha1"> Patvānomanadītīraṃ<a name="M0.0037"></a>,</p>



<p class="gatha2">Punāgamesituragaṃ;</p>



<p class="gatha3">Channañcanagaraṃ bimbā;</p>



<p class="gathalast">Devilāpaṭivedituṃ.</p>



<p class="hangnum"><a name="para26"></a><span class="paranum">26</span>.</p>



<p class="gatha1"> Bandhitaṃyasodharāya,</p>



<p class="gatha2">Moḷiṃsugandhavāsitaṃ;</p>



<p class="gatha3">Chetvākhaggenatiṇhena,</p>



<p class="gathalast">Ukkhipitthatamambare.</p>



<p class="hangnum"><a name="para27"></a><span class="paranum">27</span>.</p>



<p class="gatha1"> Aṭṭhaseṭṭhaparikkhāre<a name="M0.0038"></a>,</p>



<p class="gatha2">Dhāretvābrahmunābhate;</p>



<p class="gatha3">Hitvārājārahaṃdussaṃ,</p>



<p class="gathalast">Samaṇatthamupāgami.</p>



<p class="hangnum"><a name="para28"></a><span class="paranum">28</span>.</p>



<p class="gatha1"> Karontodukkaraṃkammaṃ<a name="M0.0039"></a>,</p>



<p class="gatha2">Chabbassāniparakkamo;</p>



<p class="gatha3">Oḷārikannapānehi;</p>



<p class="gathalast">Dehaṃyāpesiṭhītiyā.</p>



<p class="hangnum"><a name="para29"></a><span class="paranum">29</span>.</p>



<p class="gatha1"> Visākhapuṇṇamehema,</p>



<p class="gatha2">Pātiṃpāyasapūritaṃ;</p>



<p class="gatha3">Sujātāyābhataṃgayha,</p>



<p class="gathalast">Nerañcaramupāgami.</p>



<p class="hangnum"><a name="para30"></a><span class="paranum">30</span>.</p>



<p class="gatha1"> Nerañcarāyatīramhi<a name="M0.0040"></a>,</p>



<p class="gatha2">Sutvāpāyāsamuttamaṃ;</p>



<p class="gatha3">Paṭiyatthavaramaggena,</p>



<p class="gathalast">Bodhimaṇḍamupāgami.</p>



<p class="hangnum"><a name="para31"></a><span class="paranum">31</span>.</p>



<p class="gatha1"> Jayāsanepallaṅkamhi<a name="M0.0041"></a>,</p>



<p class="gatha2">Ṭhitodhiṭṭhesidhītimā;</p>



<p class="gatha3">Navīriyaṃjahissāmi,</p>



<p class="gathalast">Apattoitibuddhataṃ.</p>



<p class="hangnum"><a name="para32"></a><span class="paranum">32</span>.</p>



<p class="gatha1"> Devindodhamayaṃsaṅkhaṃ<a name="M0.0042"></a>,</p>



<p class="gatha2">Setacchattaṃpitāmaho;</p>



<p class="gatha3">Dhārayaṃvādentovīṇaṃ,</p>



<p class="gathalast">Pañcasīkhoṭhitotahiṃ.</p>



<p class="hangnum"><a name="para33"></a><span class="paranum">33</span>.</p>



<p class="gatha1"> Thutigītānigāyantī,</p>



<p class="gatha2">Aṭṭhāsuṃdevasundarī;</p>



<p class="gatha3">Gahetvāhemamañjūsā,</p>



<p class="gathalast">Surapupphehipūritā.</p>



<p class="hangnum"><a name="para34"></a><span class="paranum">34</span>.</p>



<p class="gatha1"> Anatthamentesūriye<a name="M0.0043"></a>,</p>



<p class="gatha2">Mārasenaṃpalāpayī;</p>



<p class="gatha3">Aruṇuggamanekāle,</p>



<p class="gathalast">Pattosibuddhataṃvaraṃ.</p>



<p class="hangnum"><a name="para35"></a><span class="paranum">35</span>.</p>



<p class="gatha1"> Paṭṭhānaṃsammasantassa,</p>



<p class="gatha2">Nāthassadehatosubhā;</p>



<p class="gatha3">Chabbaṇṇabhānicchadhanti<a name="M0.0044"></a>,</p>



<p class="gathalast">Vidhāvanti tahiṃ tahiṃ.</p>



<p class="hangnum"><a name="para36"></a><span class="paranum">36</span>.</p>



<p class="gatha1"> Nīlānīlāpitāpītā,</p>



<p class="gatha2">Rattārattācanicchare;</p>



<p class="gatha3">Setāsetācamañciṭṭhā,</p>



<p class="gathalast">Tamhātamhāpabhassarā.</p>



<p class="hangnum"><a name="para37"></a><span class="paranum">37</span>.</p>



<p class="gatha1"> Buddhapattopibodheyya<a name="M0.0045"></a>,</p>



<p class="gatha2">Dhammagambhīrataṃjino;</p>



<p class="gatha3">Nisāmetvānadesetuṃ,</p>



<p class="gathalast">Nirussāhamupāgato.</p>



<p class="hangnum"><a name="para38"></a><span class="paranum">38</span>.</p>



<p class="gatha1"> Sahampatitadābrahmā<a name="M0.0046"></a>,</p>



<p class="gatha2">Desanāyābhiyācati;</p>



<p class="gatha3">Tenasopathamaṃseṭṭhaṃ,</p>



<p class="gathalast">Dhammacakkamadesayi.</p>



<p class="hangnum"><a name="para39"></a><span class="paranum">39</span>.</p>



<p class="gatha1"> Ekavassovasambuddho<a name="M0.0047"></a>,</p>



<p class="gatha2">Varephagguṇapuṇṇame;</p>



<p class="gatha3">Sakyānaṃnagaraṃgañchī,</p>



<p class="gathalast">Sāvakehipurakkhato.</p>



<p class="hangnum"><a name="para40"></a><span class="paranum">40</span>.</p>



<p class="gatha1"> Samāgamamhiñātīnaṃ,</p>



<p class="gatha2">Vassāpesisusītalaṃ;</p>



<p class="gatha3">Mahāmeghañcadesesi<a name="M0.0048"></a>,</p>



<p class="gathalast">Vessantarassajātakaṃ.</p>



<p class="hangnum"><a name="para41"></a><span class="paranum">41</span>.</p>



<p class="gatha1"> Gantvāsāvakayugena,</p>



<p class="gatha2">Yasodharāyamandiraṃ;</p>



<p class="gatha3">Taṃtosetvānadesesi,</p>



<p class="gathalast">Candakinnarajātakaṃ.</p>



<p class="hangnum"><a name="para42"></a><span class="paranum">42</span>.</p>



<p class="gatha1"> Vasitvāsattamevasse<a name="M0.0049"></a>,</p>



<p class="gatha2">Tāvatiṃse silāsane;</p>



<p class="gatha3">Abhidhammena tosesi,</p>



<p class="gathalast">Devabrahmagaṇaṃbahuṃ.</p>



<p class="hangnum"><a name="para43"></a><span class="paranum">43</span>.</p>



<p class="gatha1"> Pattharaṃñāṇajālena,</p>



<p class="gatha2">Lokaṃlokesisabbadā;</p>



<p class="gatha3">Bodhetuṃbodhiyābhāya;</p>



<p class="gathalast">Bodheyyajanapaṅkajaṃ.</p>



<p class="hangnum"><a name="para44"></a><span class="paranum">44</span>.</p>



<p class="gatha1"> Bodhaneyyaṃjanaṃdisvā<a name="M0.0050"></a>,</p>



<p class="gatha2">Cakkavāḷaparaṃparā;</p>



<p class="gatha3">Gantvāpivibodhesi,</p>



<p class="gathalast">Buddhaseṭṭhosubodhimā.</p>



<p class="hangnum"><a name="para45"></a><span class="paranum">45</span>.</p>



<p class="gatha1"> Bakādikecabrahmāno,</p>



<p class="gatha2">Yakkhecāḷavakādike;</p>



<p class="gatha3">Purindadādikedeve,</p>



<p class="gathalast">Sūcilomādirakkhase.</p>



<p class="hangnum"><a name="para46"></a><span class="paranum">46</span>.</p>



<p class="gatha1"> Jāṇusoṇādikeneke<a name="M0.0051"></a>,</p>



<p class="gatha2">Brāhmaṇecāvikakkhaḷe;</p>



<p class="gatha3">Cūḷodarādikenāge,</p>



<p class="gathalast">Dhanapālādikegaje.</p>



<p class="hangnum"><a name="para47"></a><span class="paranum">47</span>.</p>



<p class="gatha1"> Buddhāmayaṃtimaññante,</p>



<p class="gatha2">Titthiyenekaladdhike;</p>



<p class="gatha3">Damesidamataṃseṭṭho,</p>



<p class="gathalast">Paravādappamaddano.</p>



<p class="hangnum"><a name="para48"></a><span class="paranum">48</span>.</p>



<p class="gatha1"> Anubyañjanasampanno<a name="M0.0052"></a>,</p>



<p class="gatha2">Esabāttiṃsalakkhaṇo;</p>



<p class="gatha3">Byāmappabhāparikkhitto,</p>



<p class="gathalast">Ketumālāsilaṅkhato.</p>



<p class="hangnum"><a name="para49"></a><span class="paranum">49</span>.</p>



<p class="gatha1"> Caturāsītisahassa<a name="M0.0053"></a>,</p>



<p class="gatha2">Dhammakkhandhesadesayi;</p>



<p class="gatha3">Pañcatāthīsavassāni,</p>



<p class="gathalast">Tilokassahitāyave.</p>



<p class="hangnum"><a name="para50"></a><span class="paranum">50</span>.</p>



<p class="gatha1"> Buddhakiccaṃkarontoso,</p>



<p class="gatha2">Vahaṃlokahitaṃvaraṃ;</p>



<p class="gatha3">Mocayaṃbandhanāsatte<a name="M0.0054"></a>,</p>



<p class="gathalast">Kālaṃkhepetisabbadā.</p>



<p class="hangnum"><a name="para51"></a><span class="paranum">51</span>.</p>



<p class="gatha1"> Yahiṃ āsītikonātho,</p>



<p class="gatha2">Nibbutovaramañjake;</p>



<p class="gatha3">Mahāsālavaneramme,</p>



<p class="gathalast">Mallānaṃnigametahiṃ.</p>



<p class="hangnum"><a name="para52"></a><span class="paranum">52</span>.</p>



<p class="gatha1"> Aggikkhandhovalokasmiṃ<a name="M0.0055"></a>,</p>



<p class="gatha2">Jāletvānasasāvako;</p>



<p class="gatha3">Nibbāyitthasaṅkhatānaṃ,</p>



<p class="gathalast">Pakāsentoaniccataṃti.</p>



<p class="gatha1">‘‘Namotebhagavānātha<a name="M0.0056"></a>,</p>



<p class="gatha2">Namotejayataṃjaya;</p>



<p class="gatha3">Namotesirisampanna,</p>



<p class="gathalast">Namotelokanandana.’’</p>



<p class="chapter">Buddhavandanā</p>



<p class="hangnum"><a name="para1"></a><span class="paranum">1</span>.</p>



<p class="gatha1"> Devalokā cavitvāna<a name="M0.0065"></a>,</p>



<p class="gatha2">Mahāmāyāya kucchiyaṃ;</p>



<p class="gatha3">Uppajji guruvāramhi,</p>



<p class="gathalast">Vandetaṃ sakyapuṅgavaṃ.</p>



<p class="hangnum"><a name="para2"></a><span class="paranum">2</span>.</p>



<p class="gatha1"> Dasamā saccaye neso<a name="M0.0066"></a>,</p>



<p class="gatha2">Vijāyi mātukucchito;</p>



<p class="gatha3">Sukkavāre lumbiniyaṃ,</p>



<p class="gathalast">Vande taṃ lokapūjitaṃ.</p>



<p class="hangnum"><a name="para3"></a><span class="paranum">3</span>.</p>



<p class="gatha1"> Cakkavattisiriṃ hitvā,</p>



<p class="gatha2">Mahāsinikkhamaṃ sudhī;</p>



<p class="gatha3">Nikkhamī candavāramhi,</p>



<p class="gathalast">Name taṃ munikuñjaraṃ.</p>



<p class="hangnum"><a name="para4"></a><span class="paranum">4</span>.</p>



<p class="gatha1"> Assatthabodhimūlamhi<a name="M0.0067"></a>,</p>



<p class="gatha2">Pallaṅke aparājite;</p>



<p class="gatha3">Patto sabbaññutaṃ nātho,</p>



<p class="gathalast">Name taṃ budhavāsare.</p>



<p class="hangnum"><a name="para5"></a><span class="paranum">5</span>.</p>



<p class="gatha1"> Pañcavaggiyamukhānaṃ<a name="M0.0068"></a>,</p>



<p class="gatha2">Devānaṃ migadāvane;</p>



<p class="gatha3">Sorivāre dhammacakkaṃ,</p>



<p class="gathalast">Vattesi taṃ jinaṃ name.</p>



<p class="hangnum"><a name="para6"></a><span class="paranum">6</span>.</p>



<p class="gatha1"> Sabbasaṅkhatadhammānaṃ,</p>



<p class="gatha2">Pakāsiyaaniccataṃ;</p>



<p class="gatha3">Nibbutaṃaṅgavāramhi,</p>



<p class="gathalast">Namādhiamatandadaṃ.</p>



<p class="hangnum"><a name="para7"></a><span class="paranum">7</span>.</p>



<p class="gatha1"> Sūriyavāre soṇṇāya<a name="M0.0069"></a>,</p>



<p class="gatha2">Doṇiyā jinaviggaho;</p>



<p class="gatha3">Agginujjalito tassa,</p>



<p class="gathalast">Name dhātusarīrakaṃ.</p>



<p class="chapter">Uṇṇālomikanātha vandanā</p>



<p class="gatha1">Uṇṇālodhikanāthassa<a name="M0.0071"></a>,</p>



<p class="gatha2">Uṇṇāya bhamukantare;</p>



<p class="gatha3">Vajirāviya sobhanti,</p>



<p class="gathalast">Nikkhanti yo supaṇḍarā.</p>



<p class="gatha1">Vajiragghanakāyassa<a name="M0.0072"></a>,</p>



<p class="gatha2">Nāthassa dehato subhā;</p>



<p class="gatha3">Vajireyyā niccharanti;</p>



<p class="gathalast">Vijjūva gagaṇantare.</p>



<p class="gatha1">Rinindamandahāsena,</p>



<p class="gatha2">Dāṭhāya niccharā pabhā;</p>



<p class="gatha3">Vipphūrisā disāsabbā,</p>



<p class="gathalast">Vajirāyanti paṇḍarā.</p>





</body>
</html>